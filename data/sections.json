[
  {
    "id": "1.1",
    "title": "Ibimenyetso bigaragaza ko utwite(umugore utwite)",
    "content": "Kumenya ko utwite n’ibimenyetso by’itangira\nGutinda imihango ni ikimenyetso gikunze kubanza kugaragara.\nIsesemi no kuruka by’umunsi birashobora kuboneka mu byumweru bya mbere.\nAmabere ashobora kubyimba cyangwa akaribwa.\nUmunaniro ukabije ushobora kwiyongera mu ntangiriro z’inda.\nHari abahinduka mu marangamutima bitewe n’impinduka z’imisemburo.\nKujya ku bwiherero kenshi bishobora kwiyongera.\nImpumuro z’ibiryo zishobora kukurushya mu ntangiriro.\nAmashereka make ashobora kuboneka, ariko amashereka menshi si ibisanzwe.\nWumva ububabare bukabije? Jya kwa muganga ako kanya.\nIkimenyetso kimwe gishobora kutahagije; reba uko byinshi bihurirana."
  },
  {
    "id": "2.1",
    "title": "Imirire myiza y’umugore utwite",
    "content": "Indyo yuzuye ikubiyemo ibikomoka ku matungo, imboga, imbuto, ibinyamavuta meza, ibinyamafufu,\nibinyamisogwe n’ibinyampeke.\nIbikomoka ku matungo birimo amagi, amafi ateguye neza n’inyama zidafite amavuta menshi.\nIbinyamisogwe nk’ibishyimbo n’amashaza byongera poroteyine.\nIbinyampeke nk’umuceri, kawunga, amasaka n’uburo bitanga ingufu.\nImboga z’icyatsi zikungahaye kuri folate n’imyunyu ngugu.\nImbuto zifite vitamin C zifasha kumira icyuma.\nCalcium iva mu mata na yogati ifasha amagufa y’umwana.\nKunywa amazi meza kenshi bifasha igogora.\nKurya duke kenshi bigabanya isesemi.\nHinduranya ibyiciro by’ibiribwa buri munsi kugira ngo indyo ibe yuzuye."
  },
  {
    "id": "3.1",
    "title": "Ibiribwa bitemewe mu gihe utwite",
    "content": "Irinde ibiryo byanduye cyangwa byataye igihe.\nIrinde inyama n’amagi bidahiye neza.\nIrinde imitobe y’isukari nyinshi n’ibinyobwa bya energy.\nGabanya umunyu n’amavuta menshi atunganyijwe cyane."
  },
  {
    "id": "3.2",
    "title": "Ibyo kwirinda: ikawa, ibisindisha, itabi n’ibiyobyabwenge(umugore utwite)",
    "content": "Ikawa nyinshi na caffeine nyinshi si byiza.\nSimbuza amazi cyangwa icyayi kitagira kafeine.\nInzoga zose zirabujijwe kuko zangiza umwana.\nItabi rirabujijwe kandi umwotsi wo ku bandi nawo urabangamye.\nIbiyobyabwenge byose birabujijwe.\nNiba bigoranye kureka kafeine, itabi cyangwa inzoga, saba ubufasha kwa muganga."
  },
  {
    "id": "3.2",
    "title": "Ibibazo biterwa no gutwita",
    "content": "Mu gihe umugore atwite, ubudahangarwa bw’umubiri we ndetse n’ubw’amarangamutima biba\nbyoroshye niyo mpamvu agomba kwirinda kandi akarindwa icyamuhungabanya cyose.\nIgihe hari ikimenyetso mpuruza abonye giteye inkeke nko kuva, kuribwa umutwe bikabije no mu kiziba\ncy’inda, gucika intege cyane n’ibindi; itabaze muganga cyangwa umujyanama w’ubuzima hakiri kare.\nIrinde umuhangayiko ndetse unirinde malariya uryama mu nzitiramibu iteye umuti. Umugore utwite\nyirinda n’izindi ndwara agira isuku, aruhuka bihagije akirinda imirimo ivunanye kandi akajya akora\nimyitozo ngororamubiri.\nAbagore batwite bagomba kwirinda kuryama bubitse inda cyangwa bagaramye, ahubwo baba bagomba\nkuryamira urubavu."
  },
  {
    "id": "3.3",
    "title": "uruhare rw’umugabo mugihe umugore we atwite",
    "content": ". Gufasha umubyeyi utwite no gushyikirana n’umwana uri mu nda\nUmugabo witaye ku mugore we mu gihe atwite,akamuherekeza kwisuzumisha, bituma agira ubuzima\nbwiza, kandi akabasha gukemura neza ibibazo umugore ashobora guhura nabyo hakiri kare kandi\nbikongera ubusabane hagati yabo.\nIyo umugabo ari kumwe n’umugore we igihe abyara, bituma abasha gutuza, ububabare agira\nburagabanuka ndetse binatuma yumva akunzwe kandi ashyigikiwe n’umugabo we. Ababyeyi bombi\nbashobora gutangira gushyikirana n’umwana wabo akiri munda binyuze mu kumuganiriza,\nkumuririmbira no gukuyakuya inda y’umubyeyi utwite bikamwongerera amahirwe yo gukura neza mu\nbwenge, mu mbatima n’imibanire ye n’abandi.\n4.KUBYARA"
  },
  {
    "id": "4.1",
    "title": "Kwitegura kubyara",
    "content": "Dore bimwe mubyo wamenya mugihe witegura kubyara\nTangira gutegura ibikoresho uzitwaza mu gihe cyo kubyara, uburyo uzagerayo, uzaguherekeza, kandi\nwitegure hakiri kare uko wifuza ibintu bizagenda ku munsi uzabyariraho.\nMugabo, herekeza umugore wawe kwa muganga agiye kubyara kugirango umufashe kandi umube hafi."
  },
  {
    "id": "4.2",
    "title": "Ibyiza byo kubyarira kwa muganga",
    "content": "Kubyarira kwa muganga ni ingirakamaro kuko uhabwa ubufasha bw’abaganga bikarinda umubyeyi\nn‘umwana uvuka ingorane zishobora kubaho mu gihe cyo kubyara zirimo ubumuga nk’ indwara yo\nkujojoba, kuva cyane k‘umugore cyangwa urupfu."
  },
  {
    "id": "4.3",
    "title": "wamenya ute ko ugiye kubyara",
    "content": "Iyo igihe cyo kubyara kigeze, umugore utwite agira ibise birangwa no kwihaga/kwifora kw’inda (ukabona\nku gice cy’inda yo hasi uruhande harabyimbe kandi harakomeye) bikamara nk’igihe kirenga amasegonda"
  },
  {
    "id": "30",
    "title": "kandi bikagenda birushaho gukomera ndetse bikaba kenshi.",
    "content": "Mubyeyi menya uburyo bwo guhumeka bugufasha kukugabanyiriza uburibwe. Mugabo fasha umugore\nwawe umuherekeze, umwiteho kandi umwereke urugwiro mu gihe cyo kubyara. Uruhinja rukimara kuvuka\nrushyirwa mu gituza cy’umubyeyi, ibi bifasha umwana gukomeza kuba ashyushye ndetse binafasha\numwana n’umubyeyi komatana ndetse bikanatuma abasha kumwonsa hakiri kare."
  },
  {
    "id": "4.4",
    "title": "icyo wakora ruhinja rukimara kuvuka",
    "content": "Uruhinja rukimara kuvuka rushyirwa mu gituza cy’umubyeyi, bikarufasha gukomeza kuba rushyushye\nndetse no komatana neza na nyina, bikanatuma abasha kumwonsa mu isaha ya mbere yo kuvuka.\nUruhinja rugomba gusuzumwa nyuma yo kuvuka na mbere y’uko musezererwa kwa muganga.\nNiba hari Impungenge mugize k’ubuzima bw’umwana, nk’ubumuga bukomeye cyangwa bworoshye\nuruhinja rushobora kuvukana, ugomba kubaza muganga kugirango agusobanurire ku bibazo byose\nmwibaza bigendanye n’ubuzima bw’uruhinja n’ubw’umubyeyi. Itabaze muganga niba hari ibimenyetso\nmpuruza ubonye ku ruhinja rwawe nko kugira umuhondo, kuva amaraso mu mukondo, kuzana icyena\nmu mbavu, amashyira mu maso n’ibindi."
  },
  {
    "id": "4.5",
    "title": "uruhinja ruvutse rufite ikibazo",
    "content": "Niba hari Impungenge mugize k’ubuzima bw’umwana, nk’ubumuga bukomeye cyangwa bworoshye\nuruhinja rushobora kuvukana, ugomba kubaza muganga kugirango agusobanurire ku bibazo byose\nmwibaza bigendanye n’ubuzima bw’uruhinja n’ubw’umubyeyi. Itabaze muganga niba hari ibimenyetso\nmpuruza ubonye ku ruhinja rwawe nko kugira umuhondo, kuva amaraso mu mukondo, kuzana icyena\nmu mbavu, amashyira mu maso n’ibindi."
  },
  {
    "id": "4.6",
    "title": "Kwita ku mubyeyi n’uruhinja nyuma yo kubyara",
    "content": "Nyuma yo kubyara, umubyeyi n’uruhinja bisuzumisha inshuro eshatu, inshuro ya 1: Basuzumwa na\nmuganga mbere yo gutaha. inshuro ya 2: Basuzumwa n’ umujyanama w‘ubuzima ku munsi wa gatatu\nageze mu rugo. inshuro ya 3: Basuzumwa na muganga ku munsi wa 42 basubiye ku kigo nderabuzima\nguhabwa inkingo z’umwana. Ariko hari izindi nshuro 2 ziyongera ku mwana wavukanye ibiro bikeya, aho\nasurwa n’ umujyanama w‘ ubuzima ku munsi wa 7 ndetse n’ umunsi wa 28 ageze mu rugo. Bifasha\ngutahura hakiri kare ikibazo icyo aricyo cyose cyahungabanya ubuzima bw’uruhinja n’ubw’umubyeyi.\nUrwo ruhinja rushyirwa mu gituza cya nyina cyangwa cya se, umubiri ku mubiri mu minsi ya mbere\nrukivuka, bituma rukura vuba rukagira n’ubuzima bwiza.\nUmubyeyi agomba kuruhuka bihagije, akarya indyo yuzuye, akonsa umwana kenshi uko bikwiye. Ni byiza\ngukurikiza umwana afite byibura imyaka ibiri, bifasha umubiri w’umubyeyi kwisubiranya, umwana\nakonka igihe gihagije n’umuryango ugatera imbere. Ganira na muganga ku buryo bwo kuboneza\nurubyaro wahitamo gukoresha."
  },
  {
    "id": "4.7",
    "title": "Kwita ku ruhinja",
    "content": "Kugirango umwana akure neza kandi atekanye aba akeneye kugirana isano yihariye byibura n’umuntu\numwe yiyumvamo. Jya usabana n’umwana wawe. Impinja zigaragaza ibyifuzo byazo zirira, bishoboka ko\nziba zikeneye, isuku, konka, guterurwa, guhozwa no guhugezwa cyangwa se rwumva rutameze neza. Ni\nbyiza cyane ko umubyeyi atangira kumenyereza uruhinja kugira igihe gihoraho cyo gusinzira."
  },
  {
    "id": "4.8",
    "title": "uko wakwita ku ruhinja/umwana muto",
    "content": "Umwana agomba guhabwa inkingo z’ingenzi zagenwe kuri buri cyiciro agezemo, kandi hakubahirizwa\namatariki yatanzwe na muganga. Buri gihe ihutire kuvuza uruhinja igihe rugaragaza ibimenyetso\nby’uburwayi. Komeza kwita ku mwana umwonsa bihagije, umugaburira indyo yuzuye, umugirira isuku,\nkandi witabira kumusuzumisha imikurire ye buri kwezi mu mudugudu cyangwa kwa muganga. Ujye uha\numwana gusa imiti yandikiwe na muganga, kandi ukayikura kwa muganga cyangwa amaguriro y’imiti\n(farumasi) yemewe unirinde kumuvurisha imiti ya gakondo. Niba ubona hari ikimenyetso mpuruza afite\nmwihutire kujya kwa muganga."
  },
  {
    "id": "4.9",
    "title": "uruhare rw’umugabo mugihe umugore we abyara",
    "content": "Iyo umugabo ari kumwe n’umugore we igihe abyara, bituma abasha gutuza, ububabare agira\nburagabanuka ndetse binatuma yumva akunzwe kandi ashyigikiwe n’umugabo we. Ababyeyi bombi\nbashobora gutangira gushyikirana n’umwana wabo akiri munda binyuze mu kumuganiriza,\nkumuririmbira no gukuyakuya inda y’umubyeyi utwite bikamwongerera amahirwe yo gukura neza mu\nbwenge, mu mbatima n’imibanire ye n’abandi."
  },
  {
    "id": "5.1",
    "title": "Imiririre y’umugore wonsa",
    "content": "n’umubyeyi wonsa bagomba kurya indyo yuzuye kandi bagafata buri munsi amafunguro 2 mato\ny’inyongera hagati y’amafunguro manini, kugirango we n’umwana bagire imbaraga zihagije n’ubuzima\nbwiza.\nKugira umurima w’imboga, ibiti by’imbuto ndetse no korora amatungo magufi nk’inkoko n’ayandi ni byiza\nkuko bifasha umuryango kongera ibyo umuryango uteka kandi bikungahaye ku ntungamubiri.\nAbabyeyi b’abangavu bakenera kurya cyane kuruta uko bari basanzwe barya, kugirango bakomeze gukura\nneza kandi banafashe abana gukura neza. Abangavu bakenera indyo yuzuye, byibura amafunguro atatu\nku munsi kugirango bakure neza, bagire ubudahangarwa bw’umubiri, bitegure kuba ababyeyi b’ejo hazaza\nbadafite imirire mibi by’umwihariko ibura ry’amaraso riterwa n’ibura ry’intungamubiri"
  },
  {
    "id": "5.2",
    "title": "Imirire y’abangavu bonsa",
    "content": "Ababyeyi b’abangavu bakenera kurya cyane kuruta uko bari basanzwe barya, kugirango bakomeze gukura\nneza kandi banafashe abana gukura neza. Abangavu bakenera indyo yuzuye, byibura amafunguro atatu\nku munsi kugirango bakure neza, bagire ubudahangarwa bw’umubiri, bitegure kuba ababyeyi b’ejo hazaza\nbadafite imirire mibi by’umwihariko ibura ry’amaraso riterwa n’ibura ry’intungamubiri."
  },
  {
    "id": "5.3",
    "title": "gutangira konsa",
    "content": "Uruhinja rugomba konswa mu isaha ya mbere rukimara kuvuka, kandi rukonka gusa amashereka yonyine\nmu mezi 6 ya mbere, kuko akubiyemo intungamubiri zose ndetse n’amazi umwana akeneye."
  },
  {
    "id": "5.4",
    "title": "incuro umubyeyi agomba konsa",
    "content": "Mubyeyi, onsa umwana kenshi ku manywa na nijoro nibura buri masaha atatu (3), kandi ujye wibuka\ngukangura umwana ukunda gusinzira cyane kugirango yonke."
  },
  {
    "id": "5.5",
    "title": "Amashereka / Umumaro wo konsa",
    "content": "Amashereka y’umuhondo arinda uruhinja kurwara kandi akanavana mu nda yarwo umwanda wa mbere.\nGuha umwana amashereka yonyine mu mezi 6 ya mbere bimurinda indwara nyinshi nk’impiswi n’indwara\nzo mu myanya y’ubuhumekero. Konka bifasha umwana kwiyongera mu biro, gukura mu gihagararo kandi\nbikamwongerera ubusabane na nyina. Niba umwana arwaye agomba konka cyane kugirango bimufashe\ngukira vuba. Konsa kenshi bituma umubyeyi ahembera, akagira amashereka ahagije bikamurinda kugira\nandi mata aha umwana. Konsa neza kandi igihe kirekire binafasha umubyeyi kuboneza urubyaro."
  },
  {
    "id": "5.6",
    "title": "ibyo wakwitondera mugihe wonsa",
    "content": "Amata y’inka si meza kuyaha umwana uri munsi y’uwaka umwe , kuko agoye cyane kugogora k’umwana\nmuto. Iyo bibaye ngombwa ko ari bwo buryo bwa nyuma bukoreshwa mu kugaburira umwana, wegera\nmuganga akagufasha mu buryo buboneye bwo kuyategura."
  },
  {
    "id": "5.7",
    "title": "Konsa gusa umwana nta kindi umuhaye",
    "content": "Uruhinja rugomba konswa mu isaha ya mbere rukimara kuvuka, kandi rukonka gusa amashereka\nYONYINE kugeza mu mezi 6 ya mbere. Umwana ataruzuza amezi 6 ntagomba guhabwa amazi, ibindi\nbinyobwa cyangwa ibiryo kuko bishobora kumutera uburwayi. Amashereka ubwayo akubiyemo\nintungamubiri zose umwana akeneye, harimo indyo zose n’amazi umwana wawe akeneye mu mezi 6 ya\nmbere y’ubuzima bwe. Nubwo haba hari ubushyuhe bukaze, amashereka atsirika inyota y’umwana wawe.\nUsabwe guha umwana wawe imiti yandikiwe na MUGANGA gusa, kandi ukayikura kwa muganga\ncyangwa amaguriro y’imiti (farumasi) yemewe."
  },
  {
    "id": "5.8",
    "title": "Uburyo bwo konsa umwana neza",
    "content": "Konsa umwana neza bituma amashereka yihembera akaba menshi agahaza umwana. Konsa umwana\nneza, ni ukumufata neza umubiri we urambuye atihinnye, umutwe we usa n’aho uraramye buhoro.\nMu maso h’umwana hagomba kuba hateganye n’ibere kandi utamutsindagije ku gituza no ku nda byawe,\nakureba mu maso. Umwana aba afunguye umunwa bihagije, ikiziga cy’ibere kigaragara hejuru y’umunwa\nw’umwana kurusha munsi yawo, umunwa wo hasi w’umwana uba ugaruka hanze, akananwa ke gakora\nku ibere.\nUmubyeyi kandi ashobora kwikama akabika amashereka mu gikoresho gisukuye umwana akaza\nkuyakoresha mu gihe mama we adahari.\nUko wonsa umwana, jya umureba mu maso umusekere, umuvugirize ubuhuha, kuko bikangura ubwonko\nbigafasha umwana mu mikurire y’ubwenge hakiri kare\nNiba ugize imbogamizi mu gihe cyo konsa nko kubabara imoko, gutarirana kw’ibere, kuzana udusebe ku\nibere komeza wonse umwana kandi ujye kwa muganga."
  },
  {
    "id": "5.9",
    "title": "ibyo wakwitondera mugihe wonsa",
    "content": "Niba ugize imbogamizi mu gihe cyo konsa nko kubabara imoko, gutarirana kw’ibere, kuzana udusebe ku\nibere komeza wonse umwana kandi ujye kwa muganga."
  },
  {
    "id": "5.10",
    "title": "Guha abana imfashabere",
    "content": "Umwana ugejeje ku mezi atandatu agomba gutangira guhabwa ibiryo byunganira ibere, ariko agakomeza\nkonka kugeza ku mezi 24 ndetse no hejuru yayo. Inshuro umugaburira n’ingano y’ibyo umuha bigenda\nbyiyongera uko akura, kandi ukamuha indyo yuzuye igizwe n’ibiryo biboneka mu matsinda yose uko ari\natanu harimo:\n• Ibinyampeke n’ ibinyabijumba n’ibitoki.\n• Ibinyamisogwe byumye (ibishyimbo, amashaza, lantiye) bikungahaye kuri poroteyine y’ibikomoka ku\nbimera.\n• Ibikomoka ku matungo bikungaye kuri poroteyine: inyama, amafi, amagi, amata;\n• Imboga n’imbuto biboneka aho abaturage batuye\n• Ibiryo bikungahaye ku binure: amavuta, avoka, ubunyobwa, ibihwagari n’ibindi."
  },
  {
    "id": "5.11",
    "title": "kugaburira umwana muto",
    "content": "Igihe ugaburira umwana wawe, murebe mu maso, umumwenyurire, umuganirize, unamuvugirize\nubuhuha, bimufasha gushishikarira igikorwa cyo kurya no gukangura ubwonko, bikamufasha gukura vuba\nmu bwenge, mu mbamutima, kumva no kuvuga vuba. Wite ku isuku cyane mu gihe ugaburira umwana\ncyangwa umwonsa, ukarabe intoki kandi nawe umukarabye.\nIbyo kurya bihabwa umwana ndetse n’igikoma bigomba kuba bifashe bihagije, ibiryo bivanze binombye\nkandi hakongerwamo ifu ya Ongera-intungamubiri ikungahaye ku myunyungugu irinda umwana\nkugwingira no kurwara izindi ndwara ziterwa n’imirire mibi.\nNi byiza guha umwana igi rimwe buri munsi kuko ririmo intungamubiri zose umwana akeneye kugirango\nakure neza.\nAbabyeyi bagomba kwita cyane ku igaburo ry’abana bacutse n’abigiye hejuru, bakita ku isuku yabo no\nkubyo bakinisha. Uwo mwana agomba kugaburirwa inshuro 5 ku munsi, agahabwa ibiryo bihagije kandi\nbijyanye n’ikigero agezemo, indyo ikaba igizwe n’amoko atandukanye y’ibiribwa bagenda bahinduranya."
  },
  {
    "id": "5.12",
    "title": "Kugaburira abana bigiye hejuru",
    "content": "Ababyeyi bagomba kwita cyane ku igaburo ry’abana bacutse ibere n’abigiye hejuru, bakita cyane ku isuku\nyabo, kubyo bakinisha n’ibyo barya, bakagenzura cyane ko igaburo bafata rigizwe n’indryo yuzuye igizwe\nn’ibyubaka umubiri, ibitera imbaraga ndetse n’ibirinda indwara, bakongera ifu ya Ongera mu igaburo\nry’umwana, kandi bagaha umwana igi rimwe buri munsi.\nUwo mwana agomba kugaburirwa inshuro 5 ku munsi, agahabwa ibiryo bihagije kandi bijyanye n’ikigero\nagezemo. Ibiryo arya bigomba kuba bifashe kandi, nibyiza kumuha inombe y’ibiryo bivanze cyangwa\nbikasemo uduce duto. Hinduranya indyo umuha kandi ibe igizwe n’amoko atandukanye y’ibiribwa, sabana\ncyane n’umwana mu gihe urimo kumugaburira."
  }
]